9. УМОВИ ПРИЙОМУ ВІДПРАВЛЕННЯ У ВІДДІЛЕННІ ТОВ «НОВА ПОШТА» 
9.1. Відправник надає належним чином запаковане відправлення або має можливість
скористатися додатковою послугою «Пакування».
9.2. Відправник, в особі представника юридичної особи та представника фізичної особи-
підприємця, під час оформлення відправлення у відділенні надає представнику ТОВ «НОВА
ПОШТА» картку ідентифікації  бізнес-клієнта. Якщо при першому зверненні до відділення
у представника відсутня картка ідентифікації бізнес-клієнта, то надає  оригінал
довіреності, що містить обов’язкові реквізити відповідно до вимог ТОВ «НОВА ПОШТА»5,
та один із документів, що підтверджує особу і зазначений в довіреності, а саме:
✔ паспорт громадянина України,
✔ паспорт громадянина України для виїзду за кордон,
✔ посвідчення водія, видане в Україні.
Оригінали довіреностей, надані представнику ТОВ «НОВА ПОШТА», не повертаються. 
9.3. Відправник у разі самостійного створювання експрес-накладної (в бізнес-кабінеті
або у разі використання API) та надання її в роздрукованому вигляді представнику ТОВ
«НОВА ПОШТА», може не надавати вищезазначені документи відповідно до п. 9.2 цих
Умов.
9.4. У разі виникнення сумніву, що відправлення містить предмети з категорії
заборонених (відправлення у коробках, ящиках, пакетах, обмотані непрозорою плівкою
чи іншими обгортковими матеріалами, що приховують вміст, без маркування, будь-якої
ідентифікації, їдким запахом тощо), представник ТОВ «НОВА ПОШТА» має право вимагати
надання відправлення для огляду і перевірки вмісту.
У разі відмови та/або виявлення забороненого вмісту відправлення представник ТОВ
«НОВА ПОШТА» має право відмовити в оформленні відправлення й організації його
перевезення. 
Детально ознайомитись з переліком обов’язкових реквізитів довіреності можна за посиланням  9

9.5. Відправник надає інформацію для оформлення відправлення згідно з розділом 8 цих
Умов.
9.6. Якщо Відправник є платником послуг і форма розрахунку готівкова, то сплачує
кошти представнику ТОВ «НОВА ПОШТА».
9.7. Відправник зобов’язаний повідомити Одержувачу номер експрес-накладної, термін
доставки та ознайомити Одержувача з цими Умовами.
9.8. Обслуговування без черг Клієнтів категорій:
✔ осіб літнього віку (представник ТОВ «НОВА ПОШТА» має право перевірити
пенсійне посвідчення);
✔ особи з інвалідністю (не залежно від групи інвалідності; представник ТОВ «НОВА
ПОШТА» має право перевірити пенсійне посвідчення або документ, що
підтверджує інвалідність);
✔ особи, що супроводжують дітей віком до 3-х років;
✔ вагітні жінки;
✔ учасники бойових дій (за умови пред’явлення відповідного посвідчення);
✔ військовослужбовці Збройних сил України (за умови пред’явлення службового
посвідчення військовослужбовця Управління державної охорони України або
будь-якого іншого посвідчення, яке підтверджує, що особа в даний період часу
перебуває на військовій службі);
✔ добровольці територіальної оборони (за умови пред’явлення відповідного
посвідчення). 
10. УМОВИ ЗАБОРУ ВІДПРАВЛЕННЯ НА АДРЕСІ ВІДПРАВНИКА 
10.1. Представник ТОВ «НОВА ПОШТА» має можливість дістатися пішки до адреси
Відправника (для відправлень вагою не більше ніж 30 кг).
10.2. Є можливість під’їхати автомобілем ТОВ «НОВА ПОШТА» до адреси Відправника (для
відправлень вагою більше ніж 30 кг) на відстань не більше 50 метрів.
10.3. Відправник надає належним чином запаковане відправлення відповідно до розділу 4
цих Умов.
10.4. Відправник надає інформацію для оформлення відправлення відповідно до розділу 8
цих Умов.
10.5. Забір відправлення здійснюється представником ТОВ «НОВА ПОШТА», якщо
Відправник є платником послуг:
✔ за готівковою формою розрахунку на умовах, що загальна сума до сплати за
послуги ТОВ «НОВА ПОШТА» не більше ніж 50 000 (п'ятдесят тисяч) гривень за однією
експрес-накладною;
✔ безготівковою формою розрахунку на будь-яку загальну суму до сплати за послуги
ТОВ «НОВА ПОШТА». 
Платником послуг може бути Одержувач або Відправник за готівковою або безготівковою
формою розрахунку.
10.6.  Якщо загальна вага відправлення по експрес-накладній становить більше ніж 30 кг,
то Відправник самостійно забезпечує завантаження відправлення в кузов автомобіля ТОВ
«НОВА ПОШТА». 
10.7. Відправник повідомляє Одержувачу номер експрес-накладної, термін доставки та
ознайомлює Одержувача з цими Умовами.
10.8. Відправник передає представнику ТОВ «НОВА ПОШТА» належним чином запаковане
та промарковане відправлення впродовж робочого дня (або у відповідний інтервал часу,
на який замовлено забір) та за спеціальним графіком у вихідні та святкові дні. Графік
роботи розміщено на Сайті. 
10.8.1. У разі замовлення Відправником забору в один із часових інтервалів,
Відправник забезпечує, щоб відправлення було належним чином запаковане до початку
часового інтервалу. 10

10.8.2. Відправник повинен перебувати за адресою забору впродовж вказаного
часового інтервалу забору.
10.9. У разі виникнення сумніву, що відправлення містить предмети з категорії
заборонених (відправлення у коробках, ящиках, пакетах, обмотані непрозорою плівкою
чи іншими обгортковими матеріалами, що приховують вміст, без маркування, будь-якої
ідентифікації, їдким запахом тощо), представник ТОВ «НОВА ПОШТА» має право вимагати
надання відправлення для огляду і перевірки вмісту. 
У разі відмови та/або виявлення забороненого вмісту відправлення представник          
ТОВ «НОВА ПОШТА» має право відмовити в оформленні відправлення й організації його
перевезення.
10.10. Представник ТОВ «НОВА ПОШТА» не надає рахунок-фактуру за адресою
Відправника. Для отримання рахунка-фактури Відправнику необхідно звернутися до
найближчого  відділення. 
10.11. Граничний час забору відправлень представником ТОВ «НОВА ПОШТА» не повинен
перевищувати 15-ти (п'ятнадцяти) хвилин, окрім випадків замовлення додаткової послуги
«Виклик машини». 
11. УМОВИ ВІДПРАВКИ ВІДПРАВЛЕНЬ З ПОШТОМАТУ
11.1. Відправити з поштомату може Відправник при створенні експрес-накладної в
мобільному додатку ТОВ «НОВА ПОШТА».
11.2. Ознайомитися з переліком населених пунктів, де доступна послуга відправки з
поштомату, можна за посиланням: https://novaposhta.ua/poshtomat/send/
11.3. До поштоматів приймаються відправлення до 20 кг фактичної ваги на одне місце,
розміром не більше 40×60×30 см та з оголошеною вартістю до 10 000 грн. Габарити
вказані з урахуванням упаковки.
11.4. Відправка з поштомату доступна для відправлень, що не входять у перелік
заборонених до транспортування відповідно до розділу 5 цих Умов.
11.5. Відправник може відправити з поштомату лише належним чином запаковане
відправлення відповідно до розділу 4 цих Умов або скористатись додатковою послугою
«Пакування». Оформити додаткову послугу «Пакування» можна в мобільному додатку ТОВ
«НОВА ПОШТА». Відправник створює Інтернет документ та активує послугу, обираючи
розмір відправлення та розміщує в комірці поштомата не запаковане
відправлення.  Маркування відправлень для відправки з поштомату не обов’язкове.
11.6. Для відправлення відправлень з поштомату Відправнику необхідно завантажити
мобільний додаток ТОВ «НОВА ПОШТА» та авторизуватись.
11.7. Для відправлення відправлень з поштомату Відправнику необхідно самостійно
створити експрес-накладну у мобільному додатку ТОВ «НОВА ПОШТА», вказавши
інформацію згідно з розділом 8 цих Умов. З поштомату можливо оформити не більше ніж
одне відправлення на одну експрес-накладну.
11.8. За експрес-накладною з обраною відправкою з поштомату можливо здійснити
відправку тільки протягом 12-х годин з моменту створення. По закінченню 12-х годин з
моменту створення експрес-накладної з обраною відправкою з поштомату, вона
автоматично видаляється.
11.9. У випадку, коли платником послуг доставки є Відправник, Відправник має сплатити
послуги доставки відправлення за допомогою банківської картки в мобільному додатку
ТОВ «НОВА ПОШТА» після створення експрес-накладної. Комірка поштомату не
відкривається без сплати послуг доставки у разі, коли платником послуг є Відправник.
11.10. Для відправлення відправлення з поштомату на смартфоні Відправника зі
встановленим мобільним додатком ТОВ «НОВА ПОШТА» та створений у ньому експрес-
накладній повинні бути ввімкнені функції Bluetooth, геолокація та мобільний інтернет.
Відкриття комірки поштомата здійснюється Відправником за допомогою мобільного
додатку ТОВ «НОВА ПОШТА». Після завантаження відправлення у комірку, Відправник 11

повинен закрити комірку та підтвердити завантаження, натиснувши на відповідну кнопку
у мобільному додатку ТОВ «НОВА ПОШТА».
11.11. Після забору представником ТОВ «НОВА ПОШТА» відправлення, яке було
попередньо розміщене Відправником у комірці поштомату, Одержувач отримує СМС-
повідомлення про початок руху відправлення до Одержувача.
11.12. Якщо відправлення за своїми розмірами не поміщається до комірки поштомату
або під час розміщення були технічні несправності поштомату, Відправник має можливість
відправити відправлення з відділення або замовити адресний забір.
11.13. Якщо при відправленні з поштомату виникли складнощі зі створенням
експрес-накладної, відкриттям комірки, завантаженням відправлення в комірку або інші
проблеми, Відправник може звернутися до контакт центру для оперативного вирішення
питання.
11.14. Графік роботи поштоматів розміщено на Сайті.
11.15. Відправляти з поштомату, який встановлений в під'їзді багатоквартирного
будинку, можуть лише особи, які проживають у квартирах, чи користуються нежитловим
приміщенням, що розміщені у цьому під’їзді.
12. УМОВИ ОДЕРЖАННЯ ВІДПРАВЛЕННЯ У ВІДДІЛЕННІ 
12.1. Надати представнику ТОВ «НОВА ПОШТА» номер експрес-накладної (обов'язкова
умова для випадків, передбачених п. 12.4, п. 12.5 цих Умов) або номер мобільного
телефону, на який надійшло СМС-повідомлення про прибуття відправлення.
12.2. Одержувач фізична особа або фізична особа-підприємець пред’являє представнику               
ТОВ «НОВА ПОШТА» будь-який із наведених нижче документів, що підтверджує особу
Одержувача, зазначеного в експрес-накладній, а саме:
12.2.1. Паспорт громадянина України.
12.2.2. Тимчасове посвідчення громадянина України.
12.2.3. Посвідку на постійне проживання.
12.2.4. Посвідку на тимчасове проживання.
12.2.5. Посвідчення біженця, видане в Україні.
12.2.6. Паспорт громадянина України для виїзду за кордон.
12.2.7. Тимчасове посвідчення, що підтверджує особу громадянина України.
12.2.8. Посвідчення особи без громадянства для виїзду за кордон. 
12.2.9. Паспорт іноземного громадянина, у якому відомості про особу вказані кирилицею
та/або латиницею. У разі використання іншої абетки – надає апостиль (офіційний переклад
паспорта українською мовою).
12.2.10. Паспорт громадянина України у вигляді електронної версії з мобільного додатку
«ДІЯ».
12.2.11. Паспорт громадянина України для виїзду за кордон у вигляді електронної версії
з мобільного додатку «ДІЯ».
12.3. Для отримання відправлень оголошеною вартістю менше ніж 30 000 (тридцять 
тисяч) гривень Одержувач пред’являє будь-який документ відповідно до такого переліку:
✔ посвідчення водія, видане в Україні;
✔ пенсійне посвідчення;
✔ студентський квиток;
✔ картку мігранта;
✔ посвідчення особи на повернення в Україну;
✔ дипломатичний паспорт України;
✔ службовий паспорт України;
✔ проїзний документ біженця;
✔ посвідчення учасника бойових дій; 12

✔ посвідчення особи, яка потребує додаткового захисту;
✔ проїзний документ особи, якій надано додатковий захист;
✔ посвідчення особи, яка потребує тимчасового захисту;
✔ картку ідентифікації бізнес-клієнта; 
✔ картку клієнта пластикового або електронного (з мобільного додатка) формату
за одночасного виконання таких умов:
− номер телефону та П.І.Б. Одержувача в експрес-накладній збігаються з
даними картки клієнта;
− Одержувач є фізичною особою.
✔ один із документів відповідно до пп.  12.2.1 – 12.2.11 цих Умов.
12.4. Без документів, що підтверджують фізичну особу Одержувача, дозволяється
видавати відправлення в таких випадках:
12.4.1. Якщо оголошена вартість менше ніж 30 000 (тридять тисяч) гривень  та за
одночасного виконання таких умов:
✔ Одержувач може назвати номер експрес-накладної;
✔ у відправленні є несплачений грошовий переказ (в т.ч. послуги доставки) на
загальну суму менше ніж 5 000 (п’ять тисяч) гривень.
12.4.2. Якщо оголошена вартість відправлення становить менше ніж 30 000 (тридцять  
тисяч) гривень та за одночасного виконання таких умов:
✔ Одержувач може назвати номер експрес-накладної;
✔ Одержувач може назвати СМС-код6, який був надісланий на номер телефону, що
зазначений в експрес-накладній в  блоці  «одержувач».
12.5. Для отримання відправлення з оголошеною вартістю 30 000 (тридцять тисяч)
гривень і більше, Одержувач повинен надати будь-який документ відповідно до такого
переліку:
✔ документ, що посвідчує особу, відповідно до переліку, зазначеного в пп. 12.2.1 –
12.2.11 і назвати СМС-код, який був надісланий на номер телефону, що зазначений
в експрес-накладній в блоці  «одержувач», або підтвердити отримання
відправлення, прийнявши вхідний дзвінок на номер телефону Одержувача. Якщо
СМС-код не надходить або використано всі спроби ідентифікувати Клієнта по СМС –
проводиться ідентифікація дзвінком. Кількість доступних відправок СМС – 2, термін
дії коду з СМС – 5 хвилин. Ідентифікація дзвінком доступна після невдалих спроб
СМС-ідентифікації;
✔ паспорт громадянина України для виїзду за кордон у вигляді електронної версії з
мобільного додатку «ДІЯ». З метою проведення перевірки документу представник
ТОВ «НОВА ПОШТА» має право відсканувати динамічний код (штрих\QR code) з
електронного документа в мобільному додатку «ДІЯ».  
12.6. На вимогу представника ТОВ «НОВА ПОШТА» одержувач зобов’язаний пред'явити
паспорт громадянина України або інший документ, що підтверджує його вік, якщо
всередині відправлення знаходяться товари, продаж яких дозволено особам, що досягли
встановленого законом віку. За відсутності такого документа представник ТОВ «НОВА
ПОШТА» має право відмовити у видачі відправлення.
12.7. Для отримання грошового переказу7 на будь-яку суму та/або  відправки грошового
переказу (в тому числі «Грошовий переказ» і «Контроль оплати») на загальну суму 5 000
(п'ять тисяч) гривень і більше, необхідно надати документ, що посвідчує особу, відповідно
до переліку,  зазначеного в пп. 12.2.1 – 12.2.11 цих Умов або надати паспорт громадянина
України для виїзду за кордон з обов`язковим пред’явленням облікової картки фізичної
особи - платника податків  або довідки про присвоєння ідентифікаційного номера фізичної
особи — платника податків.
Можливість видачі за СМС-кодом надається Одержувачу двічі на експрес-накладну 
Детально ознайомитись з умовами здійснення грошового переказу можна за посиланням, які розміщені на офіційному сайті ТОВ «НоваПей»
за посиланням novapay.ua 13

З метою проведення верифікації (підтвердження особи) представник ТОВ «НОВА ПОШТА»
має право
✔ відсканувати  паперовий документ, 
✔ або відсканувати штрих-код з електронного документа в додатку «ДІЯ»,
✔ або прикласти ID-картку до POS-терміналу, 
якщо сума переказів (відправлення та отримання) протягом одного дня перевищує:
✔ 4 999 грн для переказів готівкою;
✔ 29 999 грн для переказів за допомогою банківських платіжних карток.
12.8. Фізичній особі, не вказаній в експрес-накладній як Одержувач, і за відсутності
замовленої додаткової послуги «Доставка особисто в руки» – надати представнику ТОВ
«НОВА ПОШТА» номер експрес-накладної та один із таких пакетів документів:
12.8.1. Відповідно оформлену довіреність і документ, який посвідчує особу згідно з
довіреністю (паспорт громадянина України, паспорт громадянина України для виїзду за
кордон).
12.8.2. Відповідно оформлену довіреність і документ, який посвідчує особу згідно з
довіреністю, перелік яких зазначено в пп.12.2 і 12.3, окрім картки клієнта пластикового
або електронного формату / паспорта громадянина України у вигляді електронної версії з
мобільного додатку «ДІЯ»/ паспорта громадянина України для виїзду за кордон у вигляді
електронної версії з мобільного додатку «ДІЯ» (для відправлень оголошеною вартістю
менше ніж 30 000 (тридцять тисяч) гривень).
12.8.3. Одночасно надати паспорт громадянина України / паспорт громадянина
України для виїзду за кордон, що підтверджує особу Одержувача, вказану в експрес-
накладній, і власний документ, що посвідчує особу відповідно до переліку, який зазначено
в пп. 12.2 і 12.3, окрім картки клієнта пластикового або електронного формату/паспорта
громадянина України у вигляді електронної версії з мобільного додатку «ДІЯ»/паспорта
громадянина України для виїзду за кордон у вигляді електронної версії з мобільного
додатку «ДІЯ», та номер експрес-накладної (для відправлень оголошеною вартістю менше
ніж 30 000 (тридцять тисяч) гривень).
12.8.4.  Надати документ, що підтверджує ступінь споріднення, якщо фізична особа
– близький родич Одержувача:
✔ чоловік/дружина надає свій паспорт громадянина України (з відміткою про
шлюб або з оригіналом свідоцтва про шлюб) або паспорт громадянина України / паспорт
громадянина України для виїзду за кордон Одержувача, зазначеного в експрес-накладній,
окрім картки клієнта пластикового або електронного формату / паспорта громадянина
України у вигляді електронної версії з мобільного додатку «ДІЯ»/ паспорта громадянина
України для виїзду за кордон у вигляді електронної версії з мобільного додатку «ДІЯ» (для
відправлень оголошеною вартістю менше ніж 30 000 (тридцять тисяч) гривень);
✔ батько/мати надає свій паспорт громадянина України (з відміткою про ступінь
родинного зв'язку) або пред'являє свідоцтво про народження дитини та документи, що
посвідчують особу батьків відповідно до переліку, який зазначено в пп. 12.2-12.3, окрім
картки клієнта пластикового або електронного формату / паспорта громадянина України
у вигляді електронної версії з мобільного додатку «ДІЯ» / паспорта громадянина України
для виїзду за кордон у вигляді електронної версії з мобільного додатку «ДІЯ» (для
відправлень оголошеною вартістю менше ніж 30 000 (тридцять тисяч) гривень);
✔ опікун/піклувальник може отримати відправлення, призначене недієздатному
родичу, надавши документ від органів опіки та документ, що посвідчує особу
опікуна/піклувальника відповідно до переліку, який зазначено в пп.12.2 і 12.3, окрім
картки клієнта пластикового або електронного формату/ паспорта громадянина України у
вигляді електронної версії з мобільного додатку «ДІЯ»/ паспорта громадянина України для
виїзду за кордон у вигляді електронної версії з мобільного додатку «ДІЯ» (для відправлень
оголошеною вартістю менше ніж 30 000 (тридцять тисяч) гривень).
Якщо Одержувач згідно з експрес-накладною – заміжня жінка, а в паспорті родича
(чоловіка, батька, матері) вказано її дівоче прізвище, то додатковим документом є
свідоцтво про шлюб або паспорт громадянина України Одержувача, зазначеного в 14

експрес-накладній.
12.8.5. Без документів, що підтверджують особу Одержувача, відправлення можливо
отримати відповідно до вимог п. 12.4 цих Умов.
12.9. Фізичній особі, не вказаній в експрес-накладній як Одержувач, надати представнику
ТОВ «НОВА ПОШТА» оригінал свідоцтва про смерть Одержувача та документ, що
підтверджує ступінь споріднення відповідно до п.12.8.4. Умова дійсна при наявності
замовленої додаткової послуги «Доставка особисто в руки».  Отримання відправлення
можливе за умови, якщо дата створення відправлення передує даті смерті Одержувача,
вказаної у свідоцтві про смерть.
12.10. Одержувач в особі представника юридичної особи та представника фізичної
особи-підприємця надає представнику ТОВ «НОВА ПОШТА» картку ідентифікації бізнес-
клієнта8 (номер телефону та ПІП Одержувача в експрес-накладній повинні збігатися з
даними картки ідентифікації; для отримання відправлень оголошеною вартістю менше ніж
30 000 (тридцять тисяч) гривень) або документ і оригінал довіреності, що містить
обов'язкові реквізити відповідно до вимог ТОВ «НОВА ПОШТА». Довіреність надається
представником під час першого візиту у відділення, з наступного візиту і до кінця терміну
дії довіреності представнику достатньо пред’явити документ, що посвідчує його особу та
який зазначено у довіреності:
✔ паспорт громадянина України (окрім електронної версії з мобільного додатку
«ДІЯ»);
✔  паспорт громадянина України для виїзду за кордон (окрім електронної версії з
мобільного додатку «ДІЯ»);
✔  посвідчення водія, видане в Україні (окрім електронної версії з мобільного
додатку «ДІЯ»; для відправлень оголошеною вартістю менше ніж 30 000 (тридцять тисяч)
гривень).
Оригінали довіреностей, надані представнику ТОВ «НОВА ПОШТА», не повертаються.
12.11. Сплатити залежно від форми розрахунку представнику ТОВ «НОВА ПОШТА»
кошти за надані послуги.
12.12. Обслуговування без черг Клієнтів категорій:
✔ осіб літнього віку (представник ТОВ «НОВА ПОШТА» має право перевірити
пенсійне посвідчення);
✔ особи з інвалідністю (не залежно від групи інвалідності; представник ТОВ «НОВА
ПОШТА» має право перевірити пенсійне посвідчення або документ, що
підтверджує інвалідність);
✔ особи, що супроводжують дітей віком до 3-х років;
✔ вагітні жінки;
✔ учасники бойових дій (за умови пред’явлення відповідного посвідчення);
✔ військовослужбовці Збройних сил України (за умови пред’явлення службового
посвідчення військовослужбовця Управління державної охорони України або
будь-якого іншого посвідчення, яке підтверджує, що особа в даний період часу
перебуває на військовій службі);
✔ добровольці територіальної оборони (за умови пред’явлення відповідного
посвідчення).
12.13 ТОВ «НОВА ПОШТА» має право призупинити чи обмежити надання  послуг (в т.ч.
сервісів) Замовнику  на період перевірки виконання Замовником умов Договору, в разі
виникнення обґрунтованих сумнівів у неналежному виконанні Замовником  та/або
обґрунтованої підозри у порушенні умов вказаного Договору. ТОВ «НОВА ПОШТА»  15

залишає за собою право змінити умови одержання відправлень з метою зберігання
відправлення та/або видачі його належному одержувачу. 
13. УМОВИ ДОСТАВКИ ВІДПРАВЛЕННЯ ДО АДРЕСИ ОДЕРЖУВАЧА 
13.1. Готовність Одержувача або його представника одержати відправлення за адресою
доставки впродовж робочого дня  (або у відповідний інтервал часу, на який замовлено
доставку) та за спеціальним графіком у вихідні та святкові дні. Графік роботи розміщено
на Сайті.
13.2. Правильна адреса та актуальний номер мобільного телефону Одержувача (вказані
Відправником).
13.3. Представник ТОВ «НОВА ПОШТА» має можливість дістатися пішки до адреси
Одержувача (для відправлення вагою не більше ніж 30 кг ).
13.4. Є можливість під’їхати автомобілем ТОВ «НОВА ПОШТА» до адреси  Одержувача (для
відправлення вагою більше ніж 30 кг) на відстань не більше 50 метрів.
13.5. Якщо вага відправлення становить більше ніж 30 кг і не замовлено додаткову
послугу «Підйом на поверх», то Одержувач самостійно забезпечує вивантаження
відправлення з кузова автомобіля ТОВ «НОВА ПОШТА».
13.6. Якщо замовлено додаткову послугу «Підйом на поверх», то доставка відправлення
здійснюється лише до дверей Одержувача (квартири, офісу, складу). Переміщення
відправлення по приміщенню Одержувача представник ТОВ «НОВА ПОШТА» не виконує.
13.7. Під час видачі відправлень за адресою, якщо не замовлено послугу «Доставка
особисто в руки» та оголошена вартість відправлення становить менше ніж 30 000
(тридцять тисяч) гривень, відправлення видається особі, яка перебуває за адресою,
зазначеною в експрес-накладній.
13.8. Під час видачі відправлень за адресою, якщо замовлено послугу «Доставка особисто
в руки» або оголошена вартість відправлення становить більше ніж 30 000 (тридцять
тисяч) гривень, відправлення видається лише після  надання представнику ТОВ «НОВА
ПОШТА» одного  з  документів, що підтверджує особу Одержувача, зазначену в експрес-
накладній:
✔ паспорт громадянина України;
✔ тимчасове посвідчення громадянина України; 
✔ паспорт громадянина України для виїзду за кордон; 
✔ паспорт іноземного громадянина, у якому відомості про особу вказані кирилицею
та/або латиницею. У разі використання іншої абетки – надає апостиль (офіційний переклад
паспорта українською мовою).
13.9. У громадських місцях видача відправлень фізичній особі, фізичній особі-підприємцю
або представнику юридичної особи здійснюється лише після  надання представнику                     
ТОВ «НОВА ПОШТА» одного з документів,  що підтверджує особу Одержувача, зазначену
в експрес-накладній:
✔ паспорт громадянина України;
✔ тимчасове посвідчення громадянина України; 
✔ паспорт громадянина України для виїзду за кордон; 
✔ паспорт іноземного громадянина, у якому відомості про особу вказані кирилицею
та/або латиницею. У разі використання іншої абетки – надає апостиль (офіційний переклад
паспорта українською мовою).
13.9.1. Якщо оголошена вартість відправлення менше ніж 30 000 (тридцять тисяч)
гривень, то видача відправлення у громадських місцях здійснюється на підставі таких
документів:
✔ посвідчення водія, виданого в Україні;
✔ пенсійного посвідчення;
✔ або одного з документів відповідно до п. 12.9 цих Умов. 
13.10. Доставка відправлення здійснюється представником ТОВ «НОВА ПОШТА», якщо 16

Одержувач є платником послуг:
✔ за готівковою формою розрахунку на умовах, що загальна сума до сплати не
більше ніж 50 000 (п'ятдесят тисяч) гривень за однією експрес-накладною, 
✔ за безготівковою формою розрахунку на будь-яку загальну суму до сплати за
послуги ТОВ «НОВА ПОШТА». 
Платником послуг може бути Одержувач або Відправник за готівковою або безготівковою
формою розрахунку.
13.11. На вимогу представника ТОВ «НОВА ПОШТА» одержувач зобов’язаний пред'явити
паспорт громадянина України або інший документ, що підтверджує його вік, якщо
всередині відправлення знаходяться товари, продаж яких дозволено особам, що досягли
встановленого законом віку. За відсутності такого документа представник ТОВ «НОВА
ПОШТА» має право відмовити у видачі відправлення.
13.12. При наявності замовленої додаткової послуги «Доставка особисто в руки»,
фізична особа, не вказана в експрес-накладній як Одержувач, повинна надати
представнику ТОВ «НОВА ПОШТА» оригінал свідоцтва про смерть Одержувача та
документ, що підтверджує ступінь споріднення відповідно до п.12.8.4.  Отримання
відправлення можливе за умови, якщо дата створення відправлення передує даті
смерті Одержувача, вказаної у свідоцтві про смерть.
13.13. Для відправки грошового переказу9 (в тому числі «Грошовий переказ» і «Контроль
оплати») на загальну суму 5 000 (п'ять тисяч) гривень і більше, необхідно надати
документ, що посвідчує особу, відповідно до переліку,  зазначеного в пп. 12.2.1 – 12.2.5
цих Умов або надати паспорт громадянина України для виїзду за кордон з обов’язковим
пред’явленням облікової картки фізичної особи - платника податків  або довідки про
присвоєння ідентифікаційного номера фізичної особи- платника податків.
З метою проведення верифікації (підтвердження особи) представник ТОВ «НОВА
ПОШТА» має право  сфотографувати  паперовий документ, якщо сума переказів
(відправлення та отримання) протягом одного дня перевищує:
✔ 4 999 грн для переказів готівкою;
✔ 29 999 грн для переказів за допомогою банківських платіжних карток.
13.14. Час перебування представника ТОВ «НОВА ПОШТА» за адресою Одержувача не
повинен перевищувати 15-ти  хвилин.
13.15. Під час воєнного стану в країні, якщо відправлення не можливо вручити через
відсутність Одержувача за адресою доставки, або з інших причин, що не залежать від
Експедитора, невручене відправлення доставляється у найближче відділення або
поштомат (за наявності вільних комірок) про що Експедитор повідомляє Одержувача
шляхом надсилання текстового повідомлення у мобільний додаток або, за його відсутності
на номер мобільного телефону Одержувача, що вказаний у експрес-накладній
недоставленого відправлення. 
